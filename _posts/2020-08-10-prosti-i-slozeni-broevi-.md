---
title: Прости и сложени броеви
author: Матеа Пеева
layout: post
permalink: "/broevi/prostiislozeni/"
---

Здраво. Во овој пост ќе пишувам за прости и сложени броеви. „ Што е тоа прост број?“. Прост број е природен број кој има точно два делители, 1 и самиот тој . На пример: прост број е 7, бидејќи 7=1∙7 (1 и 7 му се единствени делители). Сите броеви кои имаат 3 или повеќе делители се нарекуваат сложени. На пример: 8 е сложен број, бидејќи негови делители се 1,2,4 и 8, а тоа се вкупно 4 делители. Сега да разгледаме неколку примери:
1. Дали 9 е прост или сложен број? - 9 може да го запишеме како 9=1∙3∙3, оттука следува дека 9 има 3 делители, што значи тој е сложен број.
2.  Дали 28 е прост или сложен број? - Делители на 28 се: 1, 2, 4, 7, 14 и 28. 28 има 6 делители тоа значи дека е сложен број.
3. Дали 17 е прост или сложен? - 17=1∙17, следува 17 има 2 делители, што значи, тој е прост број.


Друго што е интересно во врска со простите броеви е дека 2 е единствениот парен, прост број (2=1∙2). Сите други парни броеви се сложени (1,2 и самите тие се три сигурни делители што ни е доволно за да кажеме дека еден број е сложен). Бројот 1 не е ни прост, ни сложен број, бидејќи има точно еден делител, а тоа е самиот тој. Ова се првите 10 прости броеви: 2, 3, 5, 7, 11, 13, 17, 19, 23, 29.
* Еве неколку примери кои може самите да ги одговорите.

> 
1. Дали 67 е прост или сложен број?
2. Дали 125 е прост или сложен број?
3. Дали 1024 е прост или сложен број?
4. Дали 101 е прост или сложен број?


Се надевам дека ви се допадна темата која ја одбрав и дека ви помогна овој пост.
